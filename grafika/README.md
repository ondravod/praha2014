Vizuál kampaně Pirátů do zastupitelstva hl. m. Prahy
=====================================================

pro volby konané dne 10. a 11. října 2014

1. Barvy
---------

  * Základní barvou je černá s bílou a doplňkový je barevný přechod. Ten musí vždy působit světleji než fotografie, dávejte pozor na světlé barvy (zelená, modrá), ty nejdou soutiskem ze CMYKU vytisknout. Designujte proto vždy ve CMYK prostředí, ať vidíte reálný vzhled plakátu (pro digitální zobrazení je to jiné, tam si můžete dovolit i velmi zářivou zelenou a modrou). 
  * Přechod můžete zvolit z jakýchkoli dvou barev dle vašeho uvážení, jen tedy musí být světlý. Přechod nastavte pro materiál formátu A takto: úhel 60° (tzn. jeden horní roh má jednu barvu (např. žlutou), ostatní tři rohy mají druhou barvu např. zelenou.) Při vytváření přechodu nastavte pozici druhé, tzn. zelené, barvy na 50%, žlutou nechte na 100%. Výsledný přechod tedy bude zakrývat plakát z cca 1/4 žlutou a ze 3/4 zelenou barvou.

2. Fotografie
-------------

Fotografie musí splňovat následující parametry: 
  *  Musí být vždy v černobílé podobě. 
  *  Minimálně v obličeji musí být jasné obličejové detaily, obličej musí být světlý. 
  * Tričko nebo košile vždy světlá a bez jakéhokoli grafického prvku! Ideálně tedy něco jednobarevného, nebo např. s jemnými proužky. 
  * Fotografie musí být vždy na materiál vložena od cca pupíku nahoru. 
  * Fotografie je vystřižená z pozadí a kolem ní je vystřižený (rádoby halabala) ještě bílý okraj.


3. Patička
-----------

Je vždy stejná a vkládáte ji z oficiálních materiálů (viz tento repozitář).

4. Informace o kandidátovi
--------------------------

  *  Jsou v tom horním rohu, ve kterém máte více místa. 
  *  Jsou zarovnány na levý praporek. 
  *  V první části textu je oficiální pozice na kandidátce, ve druhé něco podle přání kandidáta. 
  *  Jméno je dvoubarevné a na černém obdélníku. Příjmení je v barvě pozadí.
  *  Pod textem je vždy odkaz na Piráty! 


5. Písmo
---------

  * Je google font RALEWAY ke stažení na adrese fonts.google.com. 
  * Používejte bold řez a velikosti ať odpovídají návrhu (přibližně 40 bodů a 60 bodů na text)


6. Datum voleb
----------------

Na materiálech musí být i datum voleb, a pokud už bude k dispozici, tak i číslo strany.


7. Text sloganu
---------------

Je trochu rozházený, na černých obdélnících, zarovnaný přibližně na střed, nezasahuje do patičky ani do obličeje a vychází ze sloganů schválených pirátským vedením.
