Živnostníci nemusí platit výpalné
===================================

Snad každý dnešní živnostník už zažil situaci, kdy za ním přišli
podivní pánové, kteří po vstupu do jeho provozovny vytáhli průkazky,
obhlídli situaci a když zjistli, že v místě cokoliv hraje, vytáhli
papíry s návrhem smlouvy. Živnostník se málokdy zmohl na odpor, zvlášť
když zmínění pánové argumentovali, že placení se stejně nevyhne a když
nepodepíše hned, bude to dražší.
Byli to agenti OSA nebo Intergramu a živnostník dle nich musí platit
za "užití autorsky chráněných děl".

Živnostníci, kteří mají svých starostí i tak nad hlavu, si nechtějí
přidělávat další, proto nakonec podepíšou a platí. Nemusí! Pirátská
strana nemá ráda mafiánské a vyděračské praktiky, proto se pustila do
protiakce. Podpořili jsme několik nebojácných živnostníků, kteří se
odmítli podřídit, a když jim výběrčí výpalného pohrozili soudem, do
procesu šli.

Výsledkem byly osvobozující rozsudky, které OSE nastavily jasnější mantinely.
Mnoho autorů a interpretů totiž žádné zastupování OSA nevyžaduje a svá
díla vydává s takzvanou svobodnou licencí. A právě tato licence
umožnila Pirátům vypracovat alternativní koncept "hrajeme svobodnou
hudbu".

A jak to celé funguje? Provozovatel si vybere, zda upřednostňuje hudbu
poskytovanou některým komerčním internetovým rádiem (např. Jamendo)
nebo přejde na svobodnou hudbu, která je zcela zdarma. I v připade
alternativniho komerčního rádia jsou poplatky výrazně nižši než částka
vyzadovana OSA. Navíc vybrané peníze jdou přímo autorům za každé
přehrání jejich díla, bez aparátu prostředníků.

Co se týče svobodné hudby, stačí si pouze stáhnout kolekci písní
oproštěných od všech poplatků. Tato kolekce je volně dostupná na
http://www.pirati.cz/hudba. Zde naleznou zájemci i poradnu jak
postupovat, pokud se OSA i nadále snaží živnostníky šikanovat. Nebojte
se a obraťte se s důvěrou na Piráty. Jsme na jedné lodi.

-- Roman Kučera, kandidát č. 11
